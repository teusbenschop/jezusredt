Het is belangrijk om altijd Jezus in de gesprekken centraal te stellen.

Zoals een bekende evangelist ook deed, toen hij zei: "ik had mij voorgenomen niets anders onder u te weten dan Jezus Christus en die gekruisigd", 1 Korinthe 2:2.

Om Jezus altijd centraal te kunnen stellen is het belangrijk dat je Jezus goed kent.

Om Jezus goed te kennen is het nuttig veel in de evangelien te lezen over hem.

Als je evangeliseert kan het gebeuren dat je in een discussie belandt.

Als er een discussie ontstaat dan gaat het er niet om dat jij gelijk krijgt. Dat is in het geheel niet belangrijk. Waar het wel om gaat is om de persoon naar Jezus te leiden. Dat is wel belangrijk.

Mensen kunnen vragen stellen, niet met de intentie een antwoord te krijgen, maar om je onderuit te halen. Of om stoer te doen voor hun vrienden. Daar moet je tegen kunnen. Ook moet je kunnen toegeven dat er vragen zijn waarop je geen antwoord weet. Het is belangrijk om dat eerlijk te zeggen.

Mensen kunnen allerlei opmerkingen maken die er niet toe doen. Ze draaien om de hete brij heen, bewust of onbewust. Met veel woorden praat men over dingen die er niet toe doen. Een goede evangelist laat zich echter niet om de tuin leiden, hij of zij blijft bij de kern. 

