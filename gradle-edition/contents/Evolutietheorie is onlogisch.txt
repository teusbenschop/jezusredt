Veel mensen geloven in de evolutietheorie, in plaats dat ze geloven dat God door Jezus alles gemaakt heeft. 

Voor velen is de evolutietheorie een uitgemaakte zaak, omdat de wetenschap het volgens hen zegt. 

Omdat deze mensen al in de evolutietheorie geloven, geloven ze niet meer in de schepping en in Jezus als de schepper.

Velen geloven niet in een absolute waarheid. Wel claimen deze mensen dat wat de wetenschap zegt absoluut waar is. Een merkwaardige combinatie, wel geloven dat wat de wetenschap zegt absoluut is, en toch niet geloven in een absolute waarheid. En dus niet geloven in de absolute waarheid van Jezus die zegt: Ik ben de weg, de waarheid, en het leven.

Als je de mensen vraagt hoe de wetenschap aan de vermeende feiten van de evolutietheorie komt, dan blijkt het dat weinig mensen hun geloof in de wetenschap kunnen onderbouwen met feiten. Soms weten ze iets over een oerknal, over een oersoep, over eenvoudige levende celen, en over natuurlijke selectie.

Wat veel mensen niet weten is dat de evolutietheorie niet gebaseerd is op feiten, maar een onbewezen theorie is, die berust op aannames en speculatie.

Veel mensen verdedigen de evolutietheorie met grote heftigheid, net alsof het een religie of een geloof is. En dat is het wat de evolutietheorie ook eigenlijk is: Een geloof. Meer niet. Het is de religie van de moderne mens.

De gedachte is dat er een oerknal is geweest en dat daar eventueel orde en leven uit is voortgekomen. Maar een knal veroorzaakt altijd chaos. Uit een knal komt geen orde voort. Als je de gevolgen van explosies ziet, zie je dan orde of zie je chaos?

De gedachte is dat de evolutie begon met eenvoudige cellen, die dan meer en meer complex geworden zouden zijn. Maar het probleem hiermee is dat er geen eenvoudige cellen zijn. Alle cellen zijn uitermate complex. Binnen de cellen vinden processen plaats die van elkaar afhankelijk zijn. Binnen de cel bevindt zich een bibliotheek aan kennis die voortdurend wordt vernieuwd. Er is binnen de cellen sprake van logistiek. Alles wijst op intelligentie binnen de cellen, die erin gelegd is door een ontwerper. 

De processen binnen een cel kunnen niet evolueren, maar moeten vanaf het begin compleet zijn, en samen functioneren. DNA kan alleen voortgebracht worden met behulp van tenminste twintig verschillende eiwitten. Deze eiwitten kunnen alleen tot stand komen onder op grond van aanwijzigen opgeslagen in de DNA. Wat was er eerst, eiwitten of DNA? Dat is dezelfde vraag of de kip of het ei eerst was. De logische conclusie is dat de genoemde onderdelen niet evolueerden maar tegelijkertijd ontworpen werden.

Er is geen observatie gedaan van een overgang van de ene diersoort naar de andere diersoort. Ook is er geen overgang gezien van aap naar mens. Wel is er sprake van micro-evolutie. Dat is een kleine aanpassing, een mutatie. Maar er is geen bewijs gevonden van de overgang van de ene diersoort naar de andere.

Een opvallend punt is dat bij een aanpassing is er altijd sprake van degeneratie. De mutaties leiden tot verzwakking. Ze leiden niet tot een sterkere diersoort, of tot een sterker en beter ras. Een koe blijft een koe, een schildpad blijft een schildpad.

De zogeheten ontbrekende tussenvormen zijn nooit gevonden, of zeer lastig te duiden. De evolutionisten erkennen dat de overgangssoorten ontbreken. Er zijn wel wat vage skeletten gevonden. Soms zijn die samengesteld uit meerdere skeletten. Maar deze skeletten vormen geen bewijs. Ook is bekend geworden dat er weleens bedrog en manipulatie plaatsgevonden heeft met de zogenoemde bewijsvoering.

Alles waar geen arbeid aan besteed wordt, dat zal vervallen. Dit heeft te maken met de tweede wet van de thermodynamica. Bijvoorbeeld een huis dat niet onderhouden wordt, dat zal vervallen en op de duur zal het instorten. De hele natuur heeft onderhoud nodig. Al deze dingen wijzen erop dat het universum ontworpen is en dat het onderhoud nodig heeft.

De gehele kosmos is zeer fijn afgesteld. Kleine veranderingen hebben grote gevolgen. Om het menselijk leven te kunnen herbergen, en alle leven in het algemeen, zijn speciale voorwaarden nodig. De kosmos, deze wereld, blijkt die voorwaarden te hebben. 

Het is niet mogelijk dat dood materiaal levend materiaal voortbrengt. Hoe kan een grote knal nu leven voortbrengen?

Omdat de evolutietheorie gewoon een geloof blijkt te zijn, is het niet realistisch dat mensen die in de evolutie geloven neerkijken op mensen die in de schepping door Jezus geloven. Maar het is zelfs zo dat het geloof in een schepper veel logischer en realistischer is.

Wat zegt God zelf over de schepping?
https://dailyverses.net/nl/schepping

HebreeÃ«n 11 vers 3 Door het geloof zien wij in dat de wereld tot stand gebracht is door het Woord van God, en wel zo dat de dingen die men ziet, niet ontstaan zijn uit wat zichtbaar is.

Overgenomen met kleine aanpassingen en toevoegingen uit "Zaaien op straat", door Jan van de Beek.

