Een evangelist is op straat bezig om het goede nieuws van Jezus te delen met anderen.

Er komt een christen bij staan. Hij zegt: "Tegenwoordig doen we dit anders. We werken vooral via onze contacten. We doen goede daden voor onze buren, in onze straat, en zijn vriendelijk en belangstellend, en hopen op deze manier het goede nieuws met de mensen te delen".

De evangelist denkt even na. Want natuurlijk is het heel goed om goede daden te doen, vriendelijk te zijn, en belangstelling voor anderen te hebben. Dit is wat God echt wil. En dit is ook te lezen door de hele Bijbel heen.

Maar moet dit de plaats innemen van de duidelijke opdracht van Jezus om het goede nieuwe te delen met anderen? Jezus gaf een duidelijke opdracht: "Ga de hele wereld door en maak iedereen mijn volgelingen". En op veel andere plaatsen heeft Jezus vergelijkbare dingen gezegd.

Het doen van goede dingen, moet dat dan de opdracht die Jezus gaf ongedaan maken?

De evangelist vraagt aan de christen of hij op zijn methode al resultaten heeft gezien. Dat is, of er al mensen zijn geweest die hebben gevraagd waarom hij toch altijd zo vriendelijk en belangstellend is geweest. En of de christen al de gelegenheid heeft gehad om het goede nieuws met zijn buren te delen.

De christen blijft het antwoord schuldig. Want hij weet ook wel dat hij tot nu toe niet in de gelegenheid is geweest om het goede nieuws met zijn omgeving te delen.

In Romeinen 10 vers 17 staat dat het geloof is uit het gehoor, en dat het gehoor is door het Woord van God. Als het geloof door het gehoor is, dan betekent dit dat er iemand is die het goede nieuws duidelijk hoorbaar uitlegt en met anderen deelt. Zodat die anderen tot geloof kunnen komen.

Het is uiteraard heel goed om goed te gedrag te vertonen, en om de liefde van Jezus te laten zien met je daden. Maar als dit de plaats inneemt van het delen van het goede nieuws, dan is er iets grondig uit verhouding.

De evangelist komt tot de conclusie dat het goed is verder te gaan met het delen van het goede nieuws. Hij hoopt dat de christen ook tot dit inzicht komt.
