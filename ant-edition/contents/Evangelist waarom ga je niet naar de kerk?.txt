Dit stukje gaat over een evangelist die zijn tijd op straat doorbrengt om het evangelie te brengen.

De evangelist probeert maximaal op straat te zijn en zet daarom geen tijd apart om naar de kerk te gaan.

Een kerkganger probeert de evangelist duidelijk te maken dat hij toch naar de kerk behoort te gaan.

De evangelist probeert zich te verantwoorden over zijn of haar keuzes.

Kerkganger: Waarom ga je niet naar de kerk?

Evangelist: Omdat ik al mijn tijd besteed aan evangelisatie op straat.

Kerkganger: Maar er staat toch in Hebreeën 10:25 "Laten wij de onderlinge bijeenkomst niet nalaten, zoals het bij sommigen de gewoonte is, maar elkaar aansporen..."?

Het antwoord van de evangelist kan bestaan uit de volgende ingrediënten, waaruit blijkt dat hij of zij de onderlinge bijeenkomst niet nalaat, en dat hij of zij ook deelneemt aan het proces van elkaar aansporen.

1. Tijdens het evangeliseren op straat is het natuurlijk de bedoeling om het goede nieuws te brengen. Maar in de praktijk blijkt het dat er ook regelmatig goede gesprekken met medegelovigen zijn. Zo'n gesprek is te zien als een samenkomst van twee of meer gelovigen. Tijdens dergelijke samenkomsten is er gelegenheid om "elkaar aan te sporen", zoals Hebreën 10:25 zegt. 

2. Tijdens evangelisatieacties wordt er regelmatig samen geopend en afgesloten. Er wordt wat gelezen uit de Bijbel, er wordt wat gedeeld met elkaar. Dit is gelijk aan een onderlinge samenkomst. Evangelisten kunnen elkaar ook aansporen en bemoedigen.

3. De samenkomst hoeft niet per sé op zaterdag of op zondag binnen de muren van een kerkgebouw te zijn. De samenkomst kan ook gewoon open op straat zijn. In Jezus zijn de gelovigen één. Hij is de focus van alles. De onderlingen samenkomsten kunnen goed op straat gebeuren. En het gebeurt ook.

Het gebeurt regelmatig dat de evangelist de vraag te horen krijgt: Naar welke kerk ga je? Als de evangelist dan een bepaalde kerk of gemeente zou noemen, dan zijn er mensen op straat die deze evangelist vervolgens inschatten puur op de naam van deze kerk of gemeente. Als de evangelist echter geen kerk noemt, dan kan het soms zijn dat het gesprek opener en prettiger blijft verlopen. Dit is een bijkomend voordeel.