<!DOCTYPE html>
<html>
<head>
<title>Iemand in zijn waarde laten</title>
<meta http-equiv="content-type" content="text/html; charset=UTF-8" />
<meta name="viewport" content="width=device-width, initial-scale=1.0" />
</head>
<body>
<h2>Iemand in zijn waarde laten</h2>
<p>
<a href="index.html">Index</a>
</p>
<p>
<span>Een vaak gehoorde reactie op straat is: "Ik laat iedereen in zijn waarde".</span>
</p>
<p />
<p>
<span>Met andere woorden: laat mij met rust, net zoals ik ook anderen met rust laat, bemoei je niet met mij en probeer me niet over te halen tot het geloof in Jezus.</span>
</p>
<p />
<p>
<span>Als je deze reactie voor de eerste keer krijgt, dan lijkt hier weinig tegenin te brengen. Het klinkt heel nobel om iemand in zijn waarde te laten. Maar krijgt iemand een onwaardige behandeling als je hem vertelt van het goede nieuws van de redding door Jezus, dat Jezus van hem houdt, en dat hij voor zijn zonden stierf?</span>
</p>
<p />
<p>
<span>Gelukkig dat de eerste volgelingen van Jezus dit anders hebben gezien. Ze zeiden gelukkig niet: We laten iedereen in zijn waarde. En ze verzwegen het goede nieuws van Jezus gelukkig niet. Ze waren allen gehoorzaam aan de opdracht die Jezus hen gegeven had, namelijk om het goede nieuws door te geven. Velen moesten hun trouw aan deze opdracht met de dood bekopen. Na hun dood gingen anderen door met het verspreiden van het goede nieuws van Jezus. Nog steeds laten mensen het leven vanwege dit werk. Gelukkig gaat het verspreiden van het goede nieuws tot op de dag van vandaag door.</span>
</p>
<p />
<p>
<span>Als evangelist laat je iedereen in zijn waarde. Niemand wordt gedwongen tot iets. Niemand wordt iets door zijn strot geduwd. Als evangelist blijf je altijd beleefd. Als blijkt dat de aangesproken persoon geen interesse heeft, dan blijf je ook beleefd. Dat spreekt voor zich.</span>
</p>
<p />
<p>
<span>Volgens wat we in de Bijbel lezen gaan mensen zonder van het goede nieuws in Jezus gehoord te hebben, en zonder op Jezus te vertrouwen, verloren. Als je echt iemand in zijn waarde laat, en als je om iemand geeft, dan vertel je hem of haar juist wel van de hoop die Jezus gebracht heeft en nog steeds brengt.</span>
</p>
<p />
<p>
<span>Denk je eens in dat je een levensreddend medicijn hebt gevonden. Maar je houdt het geheim, je negeert de zwakken, de zieken, en de stervenden die gered hadden kunnen worden door dit medicijn. Is dit dan de mensen in hun waarde te laten? Nee, iemand die zoiets zou doen, die geeft duidelijk blijk dat hij niet om mensen geeft, dat hij de mensen niet op waarde schat.</span>
</p>
<p />
<p>
<span>Hadden de eerste volgelingen van Jezus het verkeerd begrepen? Zeker niet. Maar de mensen die met excuses komen van "in hun waarde laten", die hebben het niet begrepen.</span>
</p>
<p />
<p>
<span>Jezus was heel helder met de opdracht die hij gaf: "Ga er daarom op uit om alle volken tot mijn discipelen te maken. Doop hen in de naam van de Vader en van de Zoon en van de Heilige Geest. Leer hun altijd te doen wat ik u hebt gezegd". Zie Matthe√ºs 28:19. En Jezus voegt daar nog aan toe: "Zie ik ben met jullie al de dagen, tot aan de voleinding van de wereld". Als Jezus bij je is, dah hoef je toch zeker niet terughoudend te zijn om te doen wat hij zegt?</span>
</p>
<p />
<p>
<span>Met aanpassingen overgenomen uit "Zaaien op straat" door Jan van de Beek.</span>
</p>
<p>
<a href="index.html">Index</a>
</p>
</body>
</html>
