Iemand kan de vraag stellen: Wie heet God gemaakt?

Op deze vraag is geen antwoord te geven.

De capaciteit van het menselijk denken is gewoonweg te klein om zich een voorstelling van God te kunnen maken, en van de oorsprong van God.

In de Bijbel staat dat God er was, dat God er is, en dat God er zijn zal.

Het volgende voorbeeld kan misschien helpen om bovenstaande meer inzichtelijk te maken.

Stel eens dat je een aquarium in de woonkamer hebt staan. Denk je dat de vis in het aquarium begrijpt wat er zich afspeelt in de woonkamer? Ik denk van niet. Het kan goed zijn dat de vis reageert op licht of donker, op kleuren, op de temperatuur, of op het tikken op het glas van het aquarium als het etenstijd is. Maar begrijpt de vis iets van de gesprekken in de kamer. Begrijpt de vis iets van wat je op je mobiel doet? Begrijpt de vis iets van de de telefoongesprekken die je voert? Misschien ontwaart de vis iets van de gang als de deur openstaat. Maar weet de vis waar de gang heen leidt? Heeft de vis enig idee van wat er na de gang komt, van de deur naar buiten, van de auto, van je werk, van je vakantie, van andere landen? Dat is allemaal onwaarschijnlijk. De vis zwemt een beperkte tijd zijn rondjes in het aquarium. De vis zal niet zo lang leven als de mensen in het algemeen leven. Heeft de vis enig begrip van onze ruimte en van de tijd, van ons karakter, en van onze bedoelingen?

Zoals de vis de mens niet kan begrijpen, zo is het ook logisch dat de mens God niet kan begrijpen. Kunnen wij inzicht krijgen in wie God is, behalve wat God aan ons kenbaar gemaakt heeft via de Bijbel? Iets wat wij niet begrijpen, wat voor de mens onmgelijk is, dat is daarmee niet onmgelijk voor God. Ons menselijk denken is te beperkt. Daar ligt het probleem. God is zoveel groter, zo geheel anders.

Wist je dat iemand die in Jezus gelooft, dat de tijd zal komen dat die persoon al de dingen die hij of zij nu niet begrijpt, dan wel zal begrijpen? Zoals in 2 Korinthe 13 vers 12 staat: Nu immers kijken wij door middel van een spiegel in een raadsel, maar dan zullen wij zien van aangezicht tot aangezicht. Nu ken ik ten dele, maar dan zal ik kennen, zoals ik zelf gekend ben.
