Bewering: Het geloof leidt tot oorlogen.

Dit is inderdaad vaak gebeurd, en het gebeurt nog steeds.

Maar is het geloof daarom niet goed?

Een voorbeeld: Water is goed en nodig. Te weinig water leidt tot dorst. En voldoende water is gezond. Maar teveel water leidt tot overstromingen en gevaren. Is daarom het water niet goed, omdat het tot gevaren kan leiden?

Het geloof gaat over het vertrouwen op Jezus. En dat geeft rust en redding. Dat is goed.

Helaas wordt het geloof misbruikt. Het wordt dan gebruikt om het eigen gelijk vooraan te zetten, en anderen te benadelen. Als mensen altijd zelf gelijk willen hebben, en radicaliseren, dan leidt dat inderdaad tot oorlog.

Als er dan zoveel doden vallen door teveel water, is de oplossing dan al het water weghalen? Dan zouden er nog meer doden vallen. Zo is het ook met het geloof. Er zijn mensen die zeggen dat ze zonder geloof niet hebben kunnen overleven. Dus het geloof wegdoen, dat is voor hen geen oplossing. 

En zonder het geloof in Jezus is er sowieso geen altijddurend leven mogelijk.

Een echte gelovige is een volgeling van Jezus. Als we kijken naar hoe Jezus was, dan zal het snel duidelijk worden dat hij niet aanzette tot geweld of tot oorlog. Nooit riep hij zijn volgelingen op om de wapens te gebruiken.

Iemand die aanzet tot oorlog is duidelijk geen volgeling van Jezus. En die heeft geen geloof.

