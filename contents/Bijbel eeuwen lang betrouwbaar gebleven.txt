Er zijn mensen die beweren dat de huidige Bijbel bewust vervalst is.

Er zijn ook mensen die denken dat door het steeds overschrijven van de Bijbel de eeuwen door er zeker grote fouten ingeslopen zijn.

Ingrediënten voor mogelijke antwoorden volgen hier:

Mensen denken zeker te weten dat de huidige Bijbel niet betrouwbaar is. Hebben ze dit zelf ook onderzocht? Ze hebben het slechts van horen zeggen. Als ze het zelf onderzocht hadden, zouden ze tot een andere conclusie gekomen zijn.

De Bijbel is een bijzonder boek, dat is zeker. Het is geschreven gedurende een periode van zestienhonderd jaren. Veertig verschillende schrijvers hebben hieraan bijgedragen. Ze waren onder andere boeren, vissers, koningen, staatslieden, herders, priesters, profeten, en een moerbeivijgenkweker. Soms zat er een paar honderd jaar tussen het schrijven van de ene auteur en de andere. Sommige auteurs schreven in dezelfde tijd. De apostelen schreven allemaal vanuit hun eigen invalshoek, net zoals verschillende camera's hetzelfde kunnen weergeven vanuit verschillende posities. Het bijzondere aan de Bijbel is dat er een rode draad doorheen loopt. Er is duidelijk een eenheid te constateren. Als iemand dat in onze tijd zou proberen, een boek te beginnen waaraan zestienhonderd jaar gewerkt zal worden, en dat een merkwaardige eenheid vertoont, dan gaat dat zeker niet lukken. Bij de Bijbel is dat wel zo, die eenheid. Dat is iets speciaals, dat is een wonder op zich. 

De rode draad in de Bijbel is het verhaal van God die de mens maakte, de mens die zich van God afkeerde, en de belofte van herstel door de komst van Jezus, dan de beschrijving van de komst van Jezus naar deze wereld, zijn lijden, zijn sterven en opstaan, en het uitzien en de verwachting op de terugkomst van Jezus.

Als wij een kopietje willen maken, dan is dat gauw gebeurd: Even naar de kopieermachine, op de knop drukken, en klaar is Kees. Dat ging lang geleden heel anders. Degenen die de Bijbel overschreven gingen heel precies te werk. Als er een fout op een blad stond die gemaakt was tijdens het overschrijven, dan moest dat blad weg, en kon de scrhijver weer opnieuw beginnen. Met grote zorgvuldigheid werd de Bijbel overgeschreven.

In 1948 werd een heel speciale vondst gedaan. Bij Qumran in Israël werden de zogenaamde Dode Zeerollen gevonden. Een herder die zijn schaap zocht, die vond lemen kruiken met daarin de geschriften van Jesaja op leren rollen. Dit is wel de belangrijkste vondst van de twintigste eeuw te noemen. Deze rollen waren meer dan tweeduizend jaar oud, en duizend jaar ouder dan de oudste dan bekende Hebreeuwse geschriften. Men ging uiteraard deze gevonden rollen vergelijken met de bekende Hebreeuwse geschriften. En wat bleek toen? Er waren geen noemenswaardige verschillen. Er waren wel wat kleinere variaties maar die hadden geen invloed op de zin en betekenis van de geschriften. Professor Millar Burrows zegt: "(...) over het geheel genomen is de woordelijke inhoud echter hetzelfde gebleven als van de Maroretische tekst. De belangrijkste betekenis van de Jesajarol ligt hierin, dat ze de getrouwheid van de Hebreeuwse overlevering bevestigt." 

De Bijbel is een betrouwbare bron. Door de eeuwen heen heeft de Bijbel zijn betrouwbaarheid bewezen. Opgravingen in Israël bevestigen telkens weer dat deze kloppen met de historische verhalen in de Bijbel beschreven. 

Je gelooft dat God Zijn Woord altijd beschermt en bewaart. Je gelooft ook dat God de oorspronkelijke Bijbel gegeven heeft. Waarom geloof je dan niet dat Hij die beschermd en bewaard heeft? Uit bovenstaande verhaal is dit duidelijk bewezen.

Door zelf de Bijbel te lezen kom je er achter dat de Bijbel de waarheid is. De Geest van God laat het dan aan je zien.

De Bijbel is een boek dat met gezag en autoriteit spreekt.

De drie jaren dat Jezus op de aarde onderwijs gaf geven meer inspiratie tot praktische liefde voor de medemens dan het schrijven en discussieren van duizenden jaren van filosofen en moralisten.

De Bijbel is een boek dat ontelbaar vaak bewezen heeft het middel te zijn tot de verandering van mensen. Er zijn getuigenissen van miljoenen mensen, zij hebben God gelooft, en ze zijn veranderd in nieuwe scheppingen. 

Er is kracht in Gods Woord en dat zien we telkens weer. Gods Geest verandert zondaren en egoïsten in nieuwe mensen die willen leven voor God. 

Het is heel eenvoudig, we geloven God op Zijn Woord, we geloven dat Jezus voor ons aan het kruis stierf en we willen Hem volgen. Als wij onze zonden belijden dan wil Hij ze graag vergeven.

Hier zijn video's die meer informatie geven:

http://isaruhallah.nl/geloofsvragen/

