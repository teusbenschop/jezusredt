Veel mensen geloven niet en begrijpen niet hoe alle dieren pasten in de ark van Noach.

Er zijn zoveel soorten zoogdieren. En dan alle insecten. Veel soorten vogels. En ga zo maar door. Hoe pasten die allemaal in de ark van Noach?

Van elk soort dier ging een paar, mannetje en vrouwtje, in de ark. Van de reine dieren gingen er zeven paren in de ark. Hoe pasten die allemaal in die ark?

Bedenk ook nog dat er voor al die dieren voedsel aanwezig moest zijn, voor een jaar, en ook voedsel voor de mensen.

Mensen denken dat dit onmgelijk is, en dat het dus maar een sprookje is, en daarom geloven ze de rest van de Bijbel ook niet.

Hoe pasten alle dieren in de ark? God gaf opdracht aan Noach de ark te maken met bepaalde afmetingen. Die afmetingen waren groot genoeg voor de dieren die in de ark moesten gaan.

John Woodmorappe heeft een grondige studie gedaan naar de mogelijkheden hoe de dieren pasten. Hij schreef daar een boek over, getiteld: Noah's Ark: A Feasability Study. In dit boek berekent hij de inhoud en de capaciteit van de ark, de grootte van de mogelijke kooien, de voorraad eten die nodig is voor de mensen en voor de dieren. Hij denkt na of het over dieren ging die een hele soort vertegenwoordigden. Hij zegt niet hoe het precies gegaan is. Wel toont hij aan dat het zeker mogelijk is. 

Op het internet is hier meer over te lezen. Zeker de moeite waard!

Wist je dat in de tijd van Noach de mensen die de ark ingingen gered werden? En wist je dat ook nu degenen die in Jezus geloven gered worden? Dit kun je lezen in 1 Petrus 3 vers 20 en 21: "... toen God in Zijn geduld nog eenmaal wachtte in de dagen van Noach, terwijl de ark gebouwd werd, waarin weinige – dat is acht – mensen behouden werden door het water heen. Het tegenbeeld daarvan, de doop, behoudt nu ook ons. Maar niet als een verwijderen van het vuil van het lichaam, maar als vraag aan God van een goed geweten, door de opstanding van Jezus Christus."
