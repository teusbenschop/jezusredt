Er zijn mensen op straat die beweren dat met de vondst van de botten van dinosauriërs het bewezen is dat de Bijbel niet waar is.

Onderdelen van een eventueel antwoord:

De Bijbel noemt de dinosauriërs niet met name. Maar de Bijbel ontkent het bestaan van deze enorme dieren ook niet.

De Bijbel spreekt over grote monsters die een goede beschrijving zouden kunnen vormen van dinosauriërs.

In Job 3 en Job 40, in Psalm 74 en Psalm 104, en in Jesaja 27 spreekt de Bijbel over de Leviathan. Uit de beschrijvingen blijkt dat dit een enorm groot beest is waar geen mens tegenop kan.

In Job 40 spreekt de Bijbel over de Behemoth. Enkele onderdelen van de beschrijving: "Als hij wil, is zijn staart als een ceder" en "zijn gebeente is als ijzeren stangen". Sommige vertalingen maken hier een nijlpaard van. Maar de beschrijving van dit dier past daar niet goed bij. De beschrijving lijkt meer op die van een dinosauriër.

Volgens de evolutietheorie zijn de dinosauriërs al miljoenen jaren voor de komst van de mens uitgestorven. Maar een feit is dat er rotstekeningen gevonden zijn waar mensen en dinosauriërs samen op staan. Hoe valt dit feit te verklaren met de theorie van evolutie? Want de makers van die rotstekeningen kunnen geen afbeeldingen maken van situaties die niet voor zouden komen volgens de evolutietheorie. Deze rotstekeningen stemmen wel overeen met wat de Bijbel schrijft.

Er zijn ook sporen van mensellijke voetafdrukken gevonden samen met de afdrukken van de poten van de dinosauriërs. Nogmaals een feit dat niet overeenstemt met de evolutietheorie, maar wel overeenstemt met de waarheid in de Bijbel.

Hetzelfde geldt ook van de vondst van zacht botweefsel van dinosauriërs. Dit wordt steeds vaker gevonden. Dit zachte botweefsel kan de miljoenen jaren niet overleven.

Alles wijst erop dat de dinosauriërs nog niet zo lang geleden geleefd hebben. Precies zoals de Bijbel zegt.

Jezus zegt: Ik ben de waarheid, en dat blijkt ook hier maar weer.

Wist je dat God heeft laten zien dat hij veel en veel sterker is dan de grootste dinosauriërs. Daarom is het goed om op Jezus te vertrouwen, in het bijzonder als je te maken hebt met iets dat je te sterk is.
