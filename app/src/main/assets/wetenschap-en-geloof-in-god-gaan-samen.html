<!DOCTYPE html>
<html>
<head>
<title>Wetenschap en geloof in God gaan samen</title>
<meta http-equiv="content-type" content="text/html; charset=UTF-8" />
<meta name="viewport" content="width=device-width, initial-scale=1.0" />
</head>
<body>
<h2>Wetenschap en geloof in God gaan samen</h2>
<p>
<a href="index.html">Index</a>
</p>
<p>
<span>Veel mensen zijn ervan overtuigd dat de wetenschap en het geloof in God tegenover elkaar staan, dat ze niet samen gaan. Alles wat de wetenschap zegt dat moet wel waar zijn, denkt men dan. En omdat veel wetenschappers geloven in de evolutietheorie kan de Bijbel niet waar zijn, denkt men.</span>
</p>
<p />
<p>
<span>Het is goed om te weten dat mensen die in God geloofden de pioniers waren van de moderne wetenschap. Denk aan Isaac Newton, die bekend is van de wet van de zwaartekracht. Denk ook aan Leonardo da Vinci, Louis Pasteur, Einstein. Zij waren allemaal wetenschappers die in God geloofden. </span>
</p>
<p />
<p>
<span>Het waren vooral gelovigen die de moderne wetenschap hielpen ontwikkelen. Dat is logisch ook, want als je denkt dat alles toeval is, chaos en ongeluk, dan kun je geen conclusies trekken, dan ga je je niet in de wetenschap verdiepen. Mensen werden wetenschappers omdat ze wetten in de natuur verwachtten. Ze verwachtten dat omdat ze geloofden in Jezus de maker van deze natuurwetten. Ze verwachtten dat de materie zich gedraagt op een manier die betekenis heeft, dat de materie zich op een bepaalde manier gedraagt onder bepaalde omstandigheden. </span>
</p>
<p />
<p>
<span>De bovennatuurlijke God, die in de Bijbel beschreven wordt, die is rationeel, doelmatig, intelligent, en machtig.</span>
</p>
<p />
<p>
<span>Als gelovigen zien we dat het universum wiskundige wetmatigheden laat zien, orde ook, en dat er een ontwerp achter steekt, en dat er schoonheid in te vinden is. Als we kijken naar elk niveau van de kosmos, atomair, organisch en non-organisch, menselijk en niet-menselijk, de aarde, maan, sterren, sterrenstelsels, dan is het niet toevallig dat we een verbazende orde en rationaliteit tegenkomen. Dit kan redelijkerwijs alleen verklaard worden als een doelbewuste en creatieve daad van God.</span>
</p>
<p />
<p>
<span>Het is ook interessant om te weten dat de Bijbel veel informatie bevat die de wetenschap pas vele eeuwen later heeft ontdekt. Mozes wist veel van voedsel en hygiëne wat hij menselijkerwijs niet had kunnen weten. Deze kennis leidde tot bescherming van het Joodse volk, en ook andere volken als ze deze kennis toepasten. Deze wijsheid moet hem wel van boven, door Jezus, gegeven zijn.</span>
</p>
<p />
<p>
<span>Het is ook interessant om te weten dat veel topwetenschappers gelovigen in Jezus zijn. Veel Nobelprijswinnaars zijn gelovigen. Het is niet nodig je intellect op te offeren om in de Bijbel te geloven.</span>
</p>
<p />
<p>
<span>Wetenschappers zijn veelal ontdekkers. Ze vinden zelf veelal niet iets uit. Ze ontdekken door de wetenschap de wonderen van God. We werken met geleende ideeën en materiaal.</span>
</p>
<p />
<p>
<span>Een onderdeel van de wetenschap is biotechniek. Het bestudeert de techniek en opbouw van de natuur. In het dierenrijk, zoals in slakkenhuizen, in de insectenwereld, ja in heel de biologie, ontdekt men handige tips die weer bruikbaar zijn voor industriële toepassingen. Dit helpt de mensheid in de bouw, in de logistiek, en in veel andere dingen. Hoe kan het ooit zo zijn dat de moderne wetenschap het af moet leggen, en af moet kijken van dingen die door "toeval" zijn ontstaan? Het is niets anders dan leren van de biologische wereld. Het is passend en correct om God daar de credit voor te geven die hem daarvoor toekomt. Dat is eerlijk toch?</span>
</p>
<p />
<p>
<span>Lang geleden had David dit al gezien. In Psalm 40 vers 6 zegt hij: "HEERE, mijn God, veel zijn Uw wonderen, die Ú hebt gedaan, en Uw gedachten, die U over ons hebt. Men kan ze voor U niet uiteenzetten. Zou ik ze verkondigen en uitspreken, dan zijn ze zó machtig veel dat ik ze niet kan tellen."</span>
</p>
<p />
<p>
<span>Gebaseerd op een stukje uit "Zaaien op straat" door Jan van de Beek.</span>
</p>
<p>
<a href="index.html">Index</a>
</p>
</body>
</html>
