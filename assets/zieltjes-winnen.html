<!DOCTYPE html>
<html>
<head>
<title>Zieltjes winnen?</title>
<meta http-equiv="content-type" content="text/html; charset=UTF-8" />
<meta name="viewport" content="width=device-width, initial-scale=1.0" />
</head>
<body>
<h2>Zieltjes winnen?</h2>
<p>
<a href="index.html">Index</a>
</p>
<p>
<span>Iets wat een evangelist te horen kan krijgen is dat hij bezig is "zieltjes te winnen". Dit is dan bedoeld als een verwijt. Het betekent dat de evangelist bezig is iemand tot een andere godsdienst over te halen. Of dat de evangelist bezig is iemand tot zijn eigen godsdienst over halen.</span>
</p>
<p />
<p>
<span>De werkelijkheid is als het goed is anders.</span>
</p>
<p />
<p>
<span>De evangelist is niet bezig om mensen over te halen tot een bepaalde godsdienst. De evangelist vraagt ook geen geld van het publiek. Ook probeert de evangelist ze niet iets aan te prijzen in de hoop dat de mensen het kopen.</span>
</p>
<p />
<p>
<span>De evangelist heeft een hele mooie boodschap. Hij vertelt het goede nieuws van Jezus. Jezus zelf heeft opdracht gegeven de mensen van hem te vertellen.</span>
</p>
<p />
<p>
<span>Mattheus 28 vers 18 tot 20: En Jezus kwam naar hen toe, sprak met hen en zei: Mij is gegeven alle macht in hemel en op aarde. Ga dan heen, onderwijs al de volken, hen dopend in de Naam van de Vader en van de Zoon en van de Heilige Geest, hun lerend alles wat Ik u geboden heb, in acht te nemen. En zie, Ik ben met u al de dagen, tot de voleinding van de wereld. Amen.</span>
</p>
<p />
<p>
<span>Als de evangelist zieltjes aan het winnen zou zijn, dan zou hij als doel hebben de mensen naar een kerk te sturen, de kerk zou groter worden en meer macht krijgen, en de kerk zou dan willen dat iedereen hetzelfde denkt en doet als de kerk doet, dat alle neuzen dezelfde kant op staan.</span>
</p>
<p />
<p>
<span>De evangelist heeft een heel ander doel. Hij wil dat mensen op Jezus vertrouwen, zodat het doel bereikt wordt dat Jezus stelde in Lukas 4 vers 18 en 19: De Geest van de Heere is op Mij, omdat Hij Mij gezalfd heeft; Hij heeft Mij gezonden om aan armen het Evangelie te verkondigen, om te genezen wie gebroken van hart zijn, om aan gevangenen vrijlating te prediken en aan blinden het gezichtsvermogen, om verslagenen weg te zenden in vrijheid, om het jaar van het welbehagen van de Heere te prediken.</span>
</p>
<p />
<p>
<span>Met andere woorden is het doel om het goede nieuws te vertellen, om mensen die helemaal stuk zijn van verdriet te genezen, om vrijheid te geven aan hen die gevangen zijn, dat blinden weer kunnen zien, dat zij die verslagen zijn weer vrij worden, vrijheid voor hen die gebonden zijn, vergeving van de fouten voor zondaars, het eeuwige leven voor mensen die verloren dreigen te gaan, dat mensen vrij komen van egoisme, dat mensen weer uit depressies geraken, dat kapotte relaties weer hersteld worden, dat er weer hoop komt in een wereld die het ook niet meer weet.</span>
</p>
<p />
<p>
<span>De evangelist heeft zelf het geluk gevonden via Jezus bij God, en hij wil dat o zo graag vertellen aan anderen, zodat die ook datzelfde geluk krijgen.</span>
</p>
<p />
<p>
<span>Als iemand het geluk gevonden heeft, en dat alleen voor zichzelf zou houden, zou hij dan geen egoist zijn? Maar nee, de evangelist wil dat heel graag met anderen delen, zodat de anderen ook gelukkig worden.</span>
</p>
<p />
<p>
<span>De evangelist is geen zieltjes aan het winnen. Hij is het goede en prachtige nieuws aan het delen met anderen. Iedereen die hart heeft voor anderen zou hetzelfde doen.</span>
</p>
<p>
<a href="index.html">Index</a>
</p>
</body>
</html>
