<!DOCTYPE html>
<html>
<head>
<title>God is goed en machtig</title>
<meta http-equiv="content-type" content="text/html; charset=UTF-8" />
<meta name="viewport" content="width=device-width, initial-scale=1.0" />
</head>
<body>
<h2>God is goed en machtig</h2>
<p>
<a href="index.html">Index</a>
</p>
<p>
<span>Iets waar veel mensen weinig of geen oog voor hebben is het vele goede dat God geeft.</span>
</p>
<p />
<p>
<span>Waarom is er zoveel goeds als er geen God zou zijn?</span>
</p>
<p />
<p>
<span>Wie zorgt ervoor dat we vandaag konden eten? Wie zorgt ervoor dat de gewassen groeien op het land? Wie zorgt ervoor dat de aarde allerlei vruchten, planten, groenten, zaden, noten voortbrengt?</span>
</p>
<p />
<p>
<span>Wie zorgt ervoor dat de bomen groeien, zodat we hout hebben om mee te bouwen?</span>
</p>
<p />
<p>
<span>Wie stopte ooit de mineralen en delfstoffen in de grond waar wij gebruik van maken?</span>
</p>
<p />
<p>
<span>Hebben veel mensen God daar ooit wel eens voor bedankt?</span>
</p>
<p />
<p>
<span>Als antwoord zeggen mensen vaak: "Dat is gewoon de natuur". Maar dit is in werkelijkheid een wel erg simpel antwoord. Door dat te zeggen maak je je er wel heel gemakkelijk vanaf.</span>
</p>
<p />
<p>
<span>Wij als Nederlanders zij niet altijd even gelukkig met de hoeveelheid regen die we krijgen. Het hindert ons onder andere bij ons werk, het wandelen, het fietsen. Maar goed, zonder regen zou er heel weinig voedsel groeien, regen is belangrijk. En is elke regenbui geen groot wonder? Wie verplaatst die enorme watermassa van de oceanen naar het land en laat het water in een meestal goede dosering vallen boven de akkers en de weilanden? Is dit geen groot wonder? De neerslag kan ook komen in de vorm van sneeuw. Een buffer wordt dan opgeslagen op de toppen van de bergen. Dat water komt dan geleidelijk naar beneden in kleine stroompjes, beken, rivieren, en komt dan uiteindelijk weer terug in de zee. Daarna herhaalt deze kringloop zich weer. Wie heeft dit proces ooit in beweging gezet?</span>
</p>
<p />
<p>
<span>Hoe komen wij als mensen aan zulke complexe lichamen? Helaas heeft de zondeval ook onze lichamen aangetast met ziekten en gebreken. Maar het is niet te ontkennen dat het menselijk lichaam een groot en complex wonder is. Er zijn zoveel biologische en chemische processen die binnen het lichaam spelen. Met behulp van het lichaam kunnen we zoveel doen, zoveel verschillende soorten van activiteiten. De Bijbel zegt dat God dit alles gemaakt heeft.</span>
</p>
<p />
<p>
<span>De seizoenen volgen elkaar met regelmaat op. De planeten gaan in een vste baan om de zon heen, de maan in een vaste baan om de aarde heen. Ons zonnestelsel beweegt zich binnen de Melkweg. De Melkweg bestaat ook weer uit vele sterrenstelsels. Wie gaf elke planeet een vaste baan, en wie zorgde voor de juiste afstand van de aarde ten opzichte van de zon, zodat wij niet verbranden, en niet bevriezen? Wie maakte de zwaartekracht en de andere natuurwetten die nodig zijn voor ons om te kunnen leven?</span>
</p>
<p />
<p>
<span>Zonder natuurwetten zou er geen wetenschap zijn.</span>
</p>
<p />
<p>
<span>Hoe kan er zoveel goeds zijn zonder dat God eraan te pas komt?</span>
</p>
<p />
<p>
<span>Heel lang geleden was er iemand die zich dezelfde vraag stelde. Hij was eerst rijk. Maar alles werd hem afgenomen, eerst zijn vele bezittingen, daarna zelfs zijn kinderen. Alleen zijn zieke lichaam hield hij over. Ook had hij nog een vrouw en vrienden, maar die steunden hem niet. De honden likten zijn zweren, en die waren zijn gezelschap. Deze man heete Job. Hij kijkt naar de grootheid van God in de natuur. Hij ziet de acties van God in de complexiteit van de schepping. Hij blijft God de eer geven, en hij blijft aan God trouw. Hij ziet geen reden om God de rug toe te keren. Hij gelooft dat God het is die alles laat groeien, die het laat sneeuwen, dat God de schepper is van de hemel en van de aarde. Job zegt: "Zou ik het goede van God aannemen, en niet het kwade?" De trouw van Job wordt beloond. Alles wat hem afgenomen is, krijgt hij weer terug, en zelfs meer dan dat.</span>
</p>
<p />
<p>
<span>Waarom zouden wij niet op dezelfde manier als Job op God vertrouwen zelfs als het leven soms zwaar is, en zelfs als we dingen niet begrijpen? Zijn de schoonheid van de schepping, en Gods trouwe voorzieningen niet voldoende redenen om te geloven dat God bestaat?</span>
</p>
<p />
<p>
<span>Het is verstandig om op God te blijven vertrouwen, ook als je hart hem afwijst. Jezus stelt nooit teleur als je op hem vertrouwt, ook als je het even niet ziet.</span>
</p>
<p />
<p>
<span>Overgenomen met aanpassingen uit "Zaaien op straat" door Jan van de Beek.</span>
</p>
<p>
<a href="index.html">Index</a>
</p>
</body>
</html>
