<!DOCTYPE html>
<html><head><title>Ongelovige naar hel</title><meta http-equiv="content-type" content="text/html; charset=UTF-8" /><meta name="viewport" content="width=device-width, initial-scale=1.0" /></head><body><h2>Ongelovige naar hel</h2><p><a href="index.html">Index</a></p><p><span>Bewering: "Die gelooft gaat naar de hemel, en die niet gelooft gaat naar de hel".</span></p><p /><p><span>Deze bewering is dusdanig kort dat het niet eerlijk lijkt voor iemand die de achtergronden niet kent. Er is meer uitleg nodig.</span></p><p /><p><span>Je zou ook kunnen zeggen: "Als je niet naar de voedselbank gaat, dan ga je dood". Dat is heel kort door de bocht. Net alsof "voedselbank" en "dood" bij elkaar horen, ze worden in één adem genoemd. Het is beter te zeggen: "Als je zelf geen eten kunt kopen, en niemand geeft het je, en je kunt het nergens vinden, en je hebt honger, dan kun je naar de voedselbank gaan om daar gratis eten te krijgen en in leven te blijven". Hieruit blijkt dat "voedselbank" en "leven" en "verzadiging" bij elkaar horen.</span></p><p /><p><span>Zo ook met Jezus. Als iemand de wet van God overtreden heeft, en dat zelf niet goed kan maken, en schuldig is, en de gevangenis in moet, dan kan deze persoon naar Jezus gaan en zo gered worden door het vertrouwen op Jezus. Jezus betaalt dan voor zijn vrijlating. Dus als iemand weigert die betaling aan te nemen, dan gaat deze persoon in de gevangenis, en dat om eigen schuld.</span></p><p /><p><span>Galaten 3:10 13 14</span></p><p /><p><span>10 Want allen die uit de werken van de wet zijn, zijn onder de vloek. Er staat immers geschreven:  Vervloekt is ieder die niet blijft bij alles wat geschreven staat in het boek van de wet, om dat te doen.</span></p><p><span>13 Christus heeft ons vrijgekocht van de vloek van de wet door voor ons een vloek te worden, want er staat geschreven:  Vervloekt is ieder die aan een hout hangt,</span></p><p><span>14 opdat de zegen van Abraham in Christus Jezus tot de heidenen zou komen, en opdat wij de belofte van de Geest zouden ontvangen door het geloof.</span></p></body></html>